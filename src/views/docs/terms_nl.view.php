<div class="middle-box animated fadeInDown" style="max-width: 800px; padding-bottom: 50px; color:#949ba2;">

    <div id="page-wrapper" class="statement">
        <h2>ALGEMENE VOORWAARDEN</h2>
        <p >Deze licentieovereenkomst voor eindgebruikers (de &ldquo;Overeenkomst&rdquo;) is een <strong>wettelijke overeenkomst</strong> tussen de natuurlijke of rechtspersoon die voornemens is de Software te downloaden en/of deze daadwerkelijk downloadt en gebruikt en ASB Monitoring BV (&ldquo;Onderneming&rdquo;), de auteur van de software (de &ldquo;Software&rdquo;), hetgeen aanverwante media, geprinte of gedrukte materialen en &ldquo;online&rdquo; of elektronische documentatie kan omvatten.</p>
        <p >Door de Software te installeren, er toegang toe te krijgen, te kopi&euml;ren of deze (anderszins) te gebruiken, is Licentienemer <strong>gebonden aan de in deze Overeenkomst bepaalde voorwaarden</strong>. Indien Licentienemer niet instemt met en/of niet voldoet aan de voorwaarden van deze Overeenkomst, moet Licentienemer zich onthouden van het downloaden, installeren of (verder) gebruiken van de Software.</p>
        <p >In deze in het Engels opgestelde Overeenkomst worden Nederlandse rechtsbegrippen in het Engels geuit en beschreven, en niet in de oorspronkelijke Nederlandse termen. Bijgevolg wordt deze Overeenkomst aangegaan onder de uitdrukkelijke voorwaarde dat alle hierin vervatte woorden, termen en uitdrukkingen overeenkomstig Nederlands recht moeten worden opgevat en ge&iuml;nterpreteerd.</p>
        <p >Het is Onderneming toegestaan de voorwaarden van deze Overeenkomst te allen tijde te wijzigen.</p>
        <p class="c-white">
            <br>
            <strong>1. Definities</strong>
        </p>
        <ol>
            <li>&ldquo;Onderneming&rdquo; verwijst naar Licentiegever, de besloten vennootschap met beperkte aansprakelijkheid ASB Monitoring BV, gevestigd aan de Boschdijk 720, 5624CL, Eindhoven, Nederland, ingeschreven bij de Nederlandse Kamer van Koophandel onder nummer 17042775.</li>
            <li>Onder "Eindgebruiker" wordt verstaan een werknemer, onderaannemer of vertegenwoordiger van Licentienemer en van met Licentienemer gelieerde ondernemingen aan wie Licentienemer de bevoegdheid heeft gegeven om de Software krachtens de voorwaarden van deze Overeenkomst te gebruiken.</li>
            <li>Onder &ldquo;Licentienemer&rdquo; wordt verstaan de natuurlijke of rechtspersoon die voornemens is de Software te downloaden en/of deze daadwerkelijk downloadt en gebruikt.</li>
            <li>Onder &ldquo;Software&rdquo; wordt verstaan de krachtens deze Overeenkomst geleverde producten en/of diensten, te weten: &lsquo;titanium remote management portal&rsquo;.</li>
        </ol>
        <p class="c-white">
            <br>
            <strong>2. Licentieverlening</strong>
        </p>
        <ol>
            <li><strong>Softwareproductlicentie.</strong> Deze Software wordt niet verkocht, maar in licentie gegeven. Onder de voorwaarden van deze Overeenkomst verleent Onderneming hierbij aan Licentienemer een royalty-vrije, niet-exclusieve, niet&shy;-sublicentieerbare en niet-overdraagbare licentie voor het bezit en gebruik van een exemplaar van de Software uitsluitend voor intern gebruik door Licentienemer en beperkt tot het aantal Eindgebruikers waarvoor Licentienemer de desbetreffende licentievergoeding heeft betaald. Licentienemer voert een nauwkeurige administratie om het aantal Eindgebruikers te kunnen verifi&euml;ren. Op schriftelijk verzoek van Onderneming voorziet Licentienemer Onderneming binnen tien (10) dagen van de desbetreffende administratie. Indien Licentienemer meer Eindgebruikers heeft dan het aantal waarvoor Licentienemer heeft betaald, betaalt Licentienemer onmiddellijk aan Onderneming een aanvullende licentievergoeding in aanvulling op eventuele kosten die voor Onderneming ontstaan in verband met het bestuderen van die administratie.</li>
            <li><strong>Verantwoordelijkheid van Licentienemer voor Eindgebruikers.</strong> Licentienemer is verantwoordelijk voor het handelen of nalaten door alle Eindgebruikers en voor het door hen voldoen aan alle voorwaarden van deze Overeenkomst. Elke handeling of schending door een werknemer, onderaannemer of vertegenwoordiger van Licentienemer of door met Licentienemer gelieerde ondernemingen wordt beschouwd als een handeling of schending door Licentienemer van deze Overeenkomst en Licentienemer vrijwaart Onderneming hierbij van en stelt haar schadeloos voor al dergelijke schendingen van deze Overeenkomst. Licentienemer doet afstand van alle rechts- of overige middelen waarvan Licentienemer zich kan bedienen om aansprakelijkheid af te wenden, indien Licentienemer niet aansprakelijk is voor het handelen, nalaten of niet naleven van de voorwaarden van deze Overeenkomst door haar werknemers, onderaannemers of vertegenwoordigers of met haar gelieerde ondernemingen.</li>
            <li><strong>Installatie en gebruik. </strong>Licentienemer installeert de Software op de eigen bedrijfslocatie. De Software mag worden ge&iuml;nstalleerd op &eacute;&eacute;n computer of apparaat ("Hardware onder Licentie"), uitsluitend voor gebruik door &eacute;&eacute;n persoon tegelijk. Licentienemer mag niet toestaan dat meerdere gebruikers, computers of apparaten (indirect) via de Hardware onder Licentie toegang hebben tot of gebruikmaken van de Software. Indien Licentienemer de Software op meer dan &eacute;&eacute;n apparaat wenst te gebruiken, moet Licentienemer aparte exemplaren en een aparte licentie bij elk exemplaar aanschaffen.</li>
            <li><strong>Reproducties en kopie&euml;n.</strong> Het is Licentienemer toegestaan de software te reproduceren en deze als reservekopie te gebruiken, uitsluitend voor zover dit nodig is voor het beoogde gebruik van de Software. De reservekopie mag niet worden verspreid en mag alleen worden gebruikt voor het opnieuw installeren van de Software.</li>
        </ol>
        <p class="c-white">
            <br>
            <strong>3. Beschrijving van beperkingen</strong>
        </p>
        <ol>
            <li><strong>Beperkingen.</strong> Licentienemer mag de Software niet - ongeacht of dit al dan niet voor commerci&euml;le doeleinden wordt gedaan - onderwerpen aan reverse engineering, decompileren, disassembleren, publiceren, kopi&euml;ren, (ver)huren, leasen, uitlenen of bezwaren en mag niet trachten technische beschermingsmaatregelen te omzeilen, tenzij, en uitsluitend voor zover, de desbetreffende activiteit uitdrukkelijk in deze Overeenkomst of krachtens toepasselijk recht is toegestaan.</li>
            <li><strong>Scheiding van componenten. </strong>Op de Software wordt als &eacute;&eacute;n product licentie verleend. De componenten ervan mogen niet voor gebruik op meer dan &eacute;&eacute;n computer worden gevirtualiseerd of gescheiden.</li>
            <li><strong>Software-overdracht. </strong>Licentienemer kan geen rechten uit hoofde van de Overeenkomst overdragen. Deze beperking betreft zowel het verbintenissenrecht als eigendomsrechten.</li>
        </ol>
        <p class="c-white">
            <br>
            <strong>4. Intellectuele eigendom.</strong>
        </p>
        <p>Alle intellectuele eigendomsrechten, met inbegrip van rechten, belangen en auteursrechten in en op de Software, met inbegrip van doch niet beperkt tot alle afbeeldingen, foto's, animaties, video&rsquo;s, audio, muziek, tekst, data, computercodes, algoritmen en informatie, zijn en blijven (ongeacht de eventuele betrokkenheid van Licentienemer bij de (verdere) ontwikkeling ervan) de eigendom van Onderneming en/of haar Licentiegevers. Voor zover er met betrekking tot de Software intellectuele eigendomsrechten zouden ontstaan voor Licentienemer, verklaart Licentienemer hierbij dat hij (om niet) volledig zal meewerken aan het toekennen van deze rechten aan de Onderneming. De Software wordt beschermd door alle desbetreffende auteursrechtwetgeving en internationale verdragen. Daarom moet Licentienemer de Software op dezelfde wijze behandelen als alle andere materialen waarop auteursrecht rust, tenzij anders bepaald in deze Overeenkomst.
        </p>
        <p class="c-white">
            <br>
            <strong>5. Geen ondersteuning.</strong>
        </p>
        <p>Op Onderneming rust geen enkele verplichting om ondersteuning voor de Software te leveren of de Software of delen daarvan te blijven leveren of updaten.</p>

        <p class="c-white">
            <br>
            <strong>6. Duur en be&euml;indiging.</strong>
        </p>
        <ol>
            <li>Deze Overeenkomst geldt voor onbepaalde tijd.</li>
            <li>Indien Licentienemer een voorwaarde van deze Overeenkomst niet nakomt, is Licentienemer van rechtswege in gebreke en heeft Onderneming het recht de Overeenkomst te ontbinden.</li>
            <li>Niettegenstaande het bovenstaande mag deze Overeenkomst door Onderneming worden opgezegd of ontbonden overeenkomstig haar (andere) rechten die voortvloeien uit deze Overeenkomst en/of het toepasselijk recht en/of de jurisprudentie. Opzegging betekent elke vorm van be&euml;indiging die krachtens het toepasselijk recht, voor zover toegestaan, gewenst en gecommuniceerd, tot het einde van de verplichtingen van partijen na de opzegdatum leidt, onverminderd de verplichtingen die voorafgaand aan de opzegdatum zijn ontstaan. Ontbinding betekent elke vorm van be&euml;indiging waardoor krachtens het toepasselijk recht de verplichting ontstaat voor partijen om, voor zover toegestaan, gewenst en gecommuniceerd, alle voorafgaand aan de desbetreffende datum van ontbinding geleverde prestaties ongedaan te maken.</li>
            <li>Onderneming mag deze Overeenkomst na schriftelijke kennisgeving, waaronder begrepen via e-mail, aan Licentienemer, al dan niet met redenen, opzeggen mits zij een opzegtermijn van &eacute;&eacute;n maand in acht neemt. Licentienemer bevestigt dat dit een redelijke opzegtermijn is.</li>
            <li>Indien de Overeenkomst door Onderneming overeenkomstig dit artikel wordt be&euml;indigd, is Onderneming niet tot schadevergoeding gehouden.</li>
        </ol>
        <p class="c-white">
            <br>
            <strong>7. Integratie.</strong>
        </p>
        <p>Partijen komen overeen dat deze Overeenkomst de volledige en uitsluitende verklaring van de wederzijdse afspraken tussen partijen is en dat deze Overeenkomst in de plaats treedt van alle eerdere schriftelijke en mondelinge overeenkomsten en mededelingen met betrekking tot het onderwerp van deze Overeenkomst en deze buiten werking stelt.</p>
        <p class="c-white">
            <br>
            <strong>8. Forumkeuze.</strong>
        </p>
        <p>Deze Overeenkomst wordt geacht te zijn aangegaan in Nederland en te worden uitgelegd volgens Nederlands recht. Op deze Overeenkomst is uitsluitend Nederlands recht van toepassing, zonder rekening te houden met eventuele collisieregels daarin. Eventuele rechtsvorderingen of procedures naar aanleiding van of in verband met deze Overeenkomst worden &ndash; voor zover toegestaan onder dwingend Nederlands recht - uitsluitend voorgelegd aan de bevoegde rechter van het arrondissement Oost-Brabant, Nederland, en elke partij onderwerpt zich aan de bevoegdheid van die rechter. Indien de Onderneming de in het gelijk gestelde partij is in een geschil gericht op het handhaven van deze Overeenkomst, heeft zij het recht alle daarmee gepaard gaande (on)kosten, met inbegrip van doch niet beperkt tot de kosten van juridische bijstand, te verhalen.</p>

        <p class="c-white">
            <br>
            <strong>9.  Niet overdraagbaar.</strong>
        </p>
        <p>Deze Overeenkomst mag zonder voorafgaande schriftelijke toestemming van Onderneming niet worden gecedeerd of overgedragen (krachtens burgerlijk recht noch krachtens vermogensrecht) door Licentienemer; elke poging daartoe is nietig.</p>

        <p class="c-white">
            <br>
            <strong>10.  Kennisgevingen.</strong>
        </p>
        <p>Alle kennisgevingen, meldingen, goedkeuringen of instemmingen die vereist of toegestaan zijn uit hoofde van deze overeenkomst moeten schriftelijk worden gedaan of gegeven en worden geacht naar behoren te zijn gedaan of gegeven, indien ze in persoon zijn betekend of per eersteklas- of aangetekende post, porto betaald, aan de desbetreffende adressen van partijen en/of het e-mailadres dat een partij heeft aangegeven en/of waarvan in het verleden is gebleken dat een partij hierop te bereiken is, zijn verzonden.</p>

        <p class="c-white">
            <br>
            <strong>11.  Ongeldigheid van afzonderlijke bepalingen.</strong>
        </p>
        <p>Het niet of niet tijdig uitoefenen van rechten, bevoegdheden of privileges door Onderneming uit hoofde van deze overeenkomst betekent niet dat Onderneming de desbetreffende rechten, bevoegdheden of privileges niet alsnog zal uitoefenen, en ook sluit het geheel of gedeeltelijk uitoefenen van &eacute;&eacute;n enkel recht of &eacute;&eacute;n enkele bevoegdheid niet uit dat Onderneming een ander recht uit hoofde van deze Overeenkomst alsnog mag uitoefenen. Indien een bepaling van deze Overeenkomst door een bevoegde rechter ongeldig of rechtens niet afdwingbaar wordt bevonden, wordt de desbetreffende bepaling ingeperkt of verwijderd voor zover noodzakelijk, zodat de overige delen van deze Overeenkomst volledig van kracht en rechtens afdwingbaar blijven.</p>

        <p class="c-white">
            <br>
            <strong>12.  Garantiebeperkingen.</strong>
        </p>
        <p>Onderneming wijst hierbij uitdrukkelijk alle verklaringen en/of garanties voor de Software van de hand. Software en eventuele documentatie in verband daarmee wordt verstrekt in de staat waarin deze zich bij aflevering bevindt, zonder enige stilzwijgende of uitdrukkelijke verklaring en/of garantie van welke aard dan ook, waaronder begrepen, maar niet beperkt tot, de stilzwijgende garanties van verkoopbaarheid, geschiktheid voor een bepaald doel of het niet geschonden worden van rechten. Licentienemer aanvaardt alle risico's die voortvloeien uit of verband houden met het gebruik of de resultaten van de Software.</p>

        <p class="c-white">
            <br>
            <strong>13.  Beperkte aansprakelijkheid.</strong>
        </p>
        <p>Met uitzondering van opzet of bewuste roekeloosheid aan de zijde van Onderneming en/of haar leidinggevende ondergeschikten sluit Onderneming haar volledige aansprakelijkheid uit jegens Licentienemer en/of derden voor schadevergoeding voortvloeiend uit of in verband met deze Overeenkomst en/of het gebruik of de resultaten van de Software, dit alles in de breedste zin (contractbreuk, onrechtmatige daad of een andere rechtsgrond).</p>
        <p>Indien de bovenstaande uitsluiting van aansprakelijkheid niet standhoudt, is de totale aansprakelijkheid van Onderneming jegens Licentienemer en/of een derde (die een desbetreffende vordering indient via Licentienemer) nooit hoger dan het financi&euml;le bedrag dat Licentienemer daadwerkelijk aan Onderneming heeft betaald voor de Software. Bovendien is Onderneming nooit aansprakelijk jegens Licentienemer en/of een derde (die een desbetreffende vordering indient via Licentienemer) voor eventuele indirecte schade, met inbegrip van doch niet beperkt tot winstderving, inkomstenderving, gemiste besparingen, of andere bijkomstige, speciale of gevolgschade of strafvergoeding boven de feitelijk geleden schade, uit hoofde van overeenkomst, onrechtmatige daad, garantie of uit enige andere hoofde.</p>

        <p class="c-white">
            <br>
            <strong>14.  Schending.</strong>
        </p>
        <p>Als een bevoegde rechter gedurende de looptijd van deze Overeenkomst beslist dat (een deel van) de Software intellectuele eigendomsrechten van een derde schendt en Licentienemer aansprakelijk wordt gesteld of voor Licentienemer kosten ontstaan als gevolg van die beslissing, is het enige rechtsmiddel van Licentienemer en zal Onderneming, naar eigen keuze: (i) voor Licentienemer het recht verkrijgen om de Software in overeenstemming met deze Overeenkomst te blijven gebruiken; (ii) de Software aanpassen, zodat die de desbetreffende rechten niet meer schendt; of (iii) de component die de rechten schendt vervangen door een component die de desbetreffende rechten niet schendt, of (iv) alle in het dan lopende kalenderkwartaal krachtens deze Overeenkomst betaalde gelden restitueren, waarbij alle rechten en licenties van Licentienemer uit hoofde van deze Overeenkomst van rechtswege eindigen.</p>

        <p class="c-white">
            <br>
            <strong>15.  Volledige overeenkomst.</strong>
        </p>
        <p>Deze Overeenkomst vormt de volledige overeenkomst tussen Onderneming en Licentienemer en treedt in de plaats van alle eerdere afspraken tussen Onderneming en Licentienemer, waaronder begrepen eerdere verklaringen, uitspraken, voorwaarden of garanties, tenzij en voor zover die eerdere afspraken interpretatie van deze Overeenkomst ondersteunen.</p>

        <p>Versie 2017103NL</p>

        <br>
        <a href="/" class='btn btn-primary' data-i18n="[html]error_page.return_btn">Go back</a>
    </div>

</div>

<!-- Mainly scripts -->
<?php
foreach($arr_js as $js){
    echo '<script src="'.$js.'"></script>';
}
?>
